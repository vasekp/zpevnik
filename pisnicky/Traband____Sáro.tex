\pisen{Traband}{Sáro}

\ref
[Ami]Sáro, [Emi]Sáro, v [F]noci se mi [C]zdálo,
že [F]tři andělé [C]boží k nám [F]přišli na o[G]běd.
[Ami]Sáro, [Emi]Sáro, jak [F]moc a nebo [C]málo
mi [F]chybí, abych [C]tvojí duši [F]mohl rozum[G]ět?

\sloka
Sbor kajícných mnichů jde krajinou v tichu
a pro všechnu lidskou pýchu má jen přezíravý smích.
Z prohraných válek se vojska domů vrací,
ač zbraně stále burácí a bitva zuří v nich.

\ref
Sáro...

\sloka
Vévoda v zámku čeká na balkóně,
až přivedou mu koně, pak mává na pozdrav.
Srdcová dáma má v každé ruce růže,
tak snadno pohřbít může sto urozených hlav.

\ref
Sáro...

\sloka
Královnin šašek s pusou od povidel
sbírá zbytky jídel a myslí na útěk
a v podzemí skrytí slepí alchymisté
už objevili jistě proti povinnosti lék.

\ref
Sáro, Sáro, v noci se mi zdálo,
že tři andělé boží k nám přišli na oběd.
Sáro, Sáro, jak moc a nebo málo
ti chybí, abys mojí duši mohla rozumět?

\sloka
Páv pod tvým oknem zpívá, sotva procit,
o tajemstvích noci ve tvých zahradách.
A já, potulný kejklíř, co svázali mu ruce,
teď hraju o tvé srdce a chci mít tě nadosah.

\ref
Sáro, Sáro, pomalu a líně
s hlavou na tvém klíně chci se probouzet.
Sáro, Sáro, Sáro, Sáro rosa padá ráno
a v poledne už možná bude jiný svět.

\hvezda
[Ami]Sáro, [Emi]Sáro, [F]vstávej, milá [C]Sáro,
[F]andělé k nám [Dmi]přišli na o[Cmaj]běd.
