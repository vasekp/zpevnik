\pisen{Kapitán Demo}{Láska, pokora a sluníčko}

\sloka
Každý [C]ráno si napouštím vanu
a u toho [Ami]cvičím pět Tibeťanů.
Ještě [Dmi]před tím, než vlezu do vody,
tak si [G7]pouštím Čtyři dohody.

\sloka
Ve vaně ležím přibližně hodinku,
zapálím si svíčky a vonnou tyčinku.
Mám nohy z tvarohu a ruce z papíru,
myslím na přírodu, děkuju Vesmíru.

\ref
Láska, pokora a sluníčko,
čočka, cizrna a jablíčko.
Bio kafíčko a taky čajíček
a salátek jako králíček.

Láska, pokora a sluníčko,
sója nebo tofu masíčko,
bazalka a taky polníček
a východ slunce je můj budíček.

\sloka
Všechno si pěstuju úplně sám,
jsem Mister Organic, největší pán.
Po svý zahradě lítám s motykou,
zásadně bosky a v tričku s batikou.

\sloka
Nikdy bych nezabil ani komára,
i když v noci kvílí jak country kytára,
ráno sem voteklej, všude mám štípance,
přesto dám se do tance.

\ref
Láska, pokora a sluníčko...

\sloka
Většinou smrdím, že už to víc nejde,
protože se zásadně nemeju mejdlem,
žádný šampóny a ani parfémy
a nejlíp se vyspím na zemi.

\sloka
Moje dítě chodí do lesní školky,
já zatím v jeskyni zkoumám brouky.
Mám s sebou fazole a trochu kefíru,
jsem jen pouhý poslíček Vesmíru.

\hvezda
Já jájája já...
