\pisen{J. Nohavica}{Mikymauz}

\sloka
[Ami]Ráno mě probouzí [G]tma, sahám si na zápěstí,
[F]zda mi to [E]ještě tluče, [Dmi]zdali mám [E]ještě štěstí,
[Ami]nebo je po mně a [G]já mám voskované boty,
[F]ráno co [E]ráno stejné [Dmi]probuzení [E]do nicoty. [Ami]

\sloka
Není co, není jak, není proč, není kam,
není s kým, není o čem, každý je v sobě sám,
vyzáblý Don Quijote sedlá svou Rosinantu
a Bůh je slepý řidič sedící u volantu.

\ref
[E]Zapínám [F]telefon, [Dmi]záznamník [E]cizích citů,
[E]špatné zprávy [F]chodí jako [Dmi]policie [E]za úsvitu.
[Dmi]Jsem napůl bdělý a [G7]napůl ještě v noční pauze,
[C]měl bych se smát, ale [E]mám úsměv Mikymauze,
[Ami Ami/G]rána bych zru[F]šil. [E Ami]

\sloka
Dobrý muž v rádiu pouští Chick Coreu,
opravdu veselo je, asi jako v mauzoleu,
ve frontě na mumii mám kruhy pod očima,
růžový rozbřesk fakt už mě nedojímá.

\sloka
Povídáš něco o tom, co bychom dělat měli,
pomalu vychládají naše důlky na posteli,
všechno se halí v šeru, čí to bylo vinou,
že dřevorubec máchl mezi nás širočinou?

\ref
Postele rozdělené na dva suverénní státy,
ozdoby na tapetách jsou jak pohraniční dráty,
ve spánku nepřijde to, spánek je sladká mdloba,
že byla ve mně láska je jenom pustá zloba, dráty bych zrušil.

\sloka
Prokletá hodina, ta minuta, ta krátká chvíle,
kdy věci nejsou černé, ale nejsou ani bílé,
kdy není tma, ale ještě ani vidno není,
bdění je bolest bez slastného umrtvení.

\sloka
Zběsile mi to tepe a tupě píchá v třísle,
usnout a nevzbudit se, nemuset na nic myslet,
opřený o kolena poslouchám tvoje slzy,
na život už je pozdě a na smrt ještě brzy.

\ref
Co bylo kdysi včera, je, jako nebylo by,
káva je vypita a není žádná do zásoby,
věci, co nechceš, ať se stanou, ty se stejně stanou
a chleba s máslem padá na zem vždycky blbou stranou,
máslo bych zrušil.

\sloka
Povídáš o naději a slova se ti pletou
jak špionážní družice letící nad planetou,
svlíknout se z pyžama, to by šlo ještě lehce,
dvacet let mluvil jsem a teď už se mi mluvit nechce.

\sloka
Z plakátu na záchodě prasátko vypasené
kyne mi, zatímco se kolem voda dolů žene,
všechno je vyřčeno a odnášeno do septiku,
jenom mně tady zbývá prodýchat pár okamžiků.

\ref
Sahám si na zápěstí a venku už je zítra,
hodiny odbíjejí signály Dobrého jitra,
jsem napůl bdělý a napůl ještě v noční pauze,
měl bych se smát, ale mám úsměv Mikymauze,
lásku bych zrušil.

\sloka
Ráno mě probouzí tma, sahám si na zápěstí,
zda mi to ještě tluče, zdali mám ještě štěstí,
nebo je po mně a já mám voskované boty,
ráno co ráno stejné probuzení do nicoty.
