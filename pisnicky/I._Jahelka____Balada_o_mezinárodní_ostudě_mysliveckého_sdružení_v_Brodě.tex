\pisen{I. Jahelka}{Balada o mezinárodní ostudě mysliveckého sdružení v Brodě}

\sloka
[G]Devizový [D]cizozemec, z [C]Bavorska zá[D]padní Němec
[C]vylizoval [D]guláš z hrn[G]ce, [D]
[G]zapíjel ho [D]českým sektem, [C]sudeťáckým [D]dialektem
[C]chlubil se, jak [D]skolil srn[G]ce. [D]
Von [D]jezdíval k nám do vesnice [C]vždycky předem [G]hlášen,
[C]valutama z [Cdim]prkenice [D7]platil za svou [D]vášeň.
V [D]nablejskaným mercedesu [C]měl pár nóbl [G]pušek,
[C]na lov s ním [Cdim]vycházel k lesu [D7]náš předseda [G]Dušek.

\ref
[D]Borovice, slivovice, [C]kamizolka [G]zelená, [D]sova pále[C]ná. [G D G]

\sloka
Jedenkráte cirkusáci měli u nás velkou práci,
medvěd se dal do zvracení,
prohlídnul ho Franta Mlynář, jézéďáckej veterinář,
a nařídil utracení.
Když pak došlo k exekuci, začal Dušek šílet:
"Za pár dní má přijet, kluci, Němčour kňoury střílet!
Kdyby mu vlez' před bouchačku medvěd místo kance,
na nejednu tvrdou kačku byla by tu šance."

\ref
Borovice...

\sloka
Medvěd dostal chleba skývu, zamčenej byl hned do chlívu,
večer vodili ho k mlází.
Nedaleko od posedu schovali mu hrnec medu,
vyčmuchal ho bez nesnází.
Když přijel host za šoulačkou, bylo všechno v suchu,
pro brtníka už je hračkou najít med po čuchu.
Takže Němčour na posedu s flintou ráže devět
napjatě kouká dopředu, zda mu přijde medvěd.

\ref
Borovice...

\sloka
Míša puštěn byl z řetězu, funí houštím kolem jezu
pro svou denní dávku medu.
Už má kousek na paseku, když mu zkřížil jeho štreku
starej Blažek na mopedu.
Když uviděl lítou šelmu, ukrutně se leknul,
ještě štěstí, že měl helmu, na zem sebou seknul.
Na staříka už jdou mdloby, motor vrčí v díře,
na svý cirkusácký doby vzpomnělo si zvíře.

\ref
Borovice...

\sloka
Němec čeká plnej vervy, jako struny už má nervy,
když vtom slyší divný zvuky.
Už se rozhrnuje roští, chudák lovec oči třeští
a flinta mu padá z ruky:
na paseku u posedu, kde myslivec slídil,
vyjel medvěd na mopedu a bravurně řídil.
Z upuštěný kulovnice vyšla náhle rána,
vodražená nábojnice trefila Germána.

\ref
Borovice...

\hvezda
Byla z toho hrozná mela pro nimrody z Brodu,
republika utrpěla devizovou škodu.
