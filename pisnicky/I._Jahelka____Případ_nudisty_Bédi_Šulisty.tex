\pisen{I. Jahelka}{Případ nudisty Bédi Šulisty}

\sloka
[C]Poslyšte příhodu [Cdim]Bedřicha Šulisty,
[G]jak se chtěl prosadit [C]pomezi nudisty.
Co bolí více než [D]spálený pozadí,
[F]to obsah soudního [C]spisu vám [G]prozradí.

\sloka
Zajásal Šulista nad zprávou v novinách,
že účast na pláži bez plavek povinná
taky u rybníka za obcí Hradiště,
slabou půlhodinu od jeho bydliště.

\ref
[C]Na plá[F]že, pojďme [C]na plá[F]že,
[C]tam se [Ami]všechno [G]uká[C]že. [F C G C]

\sloka
V sobotu spatřit pak bylo lze Šulistu
kráčeti po pláži jak Adam bez listu,
že kvůli nudistkám v jistém byl napětí,
na břicho nucen byl ulehnout vzápětí.

\sloka
Na břiše změnil pak Šulista taktiku:
k očím si přiložil aparát Praktiku,
obrázky nahých žen výhodně zpeněží
nemravným dědečkům v hospodě Pod věží.

\ref
Na pláže...

\sloka
Přítomné nudistky nesly to s nevolí,
jenomže nadávky, ty Béďu nebolí,
tak dlouho cvakal spoušť a hrál si na lovce,
až na něj dívenky poslaly svalovce.

\sloka
Hromotluk Béďovi bez dlouhých cirátů
odebral aparát po vzoru pirátů,
začal s ním utíkat, přičemž měl za lubem
schovat ho Béďovi do houští za dubem.

\ref
Na pláže...

\sloka
Útok na majetek podráždil Bedřicha,
vyskočil z osušky s rukama u břicha,
rozběh' se do houští, tam mezi jalovce,
získat zpět aparát, dohonit svalovce.

\sloka
V tu chvíli věci spád dostaly, připouštím,
přijížděl autobus po cestě za houštím
a v něm si jeptišky zastavit nechaly,
se zřejmým úmyslem do houští spěchaly.

\ref
Na pláže...

\sloka
A Béďa Šulista honící zloděje
proběhnul skrz houští a vstoupil do děje,
chlupatý, hambatý, překvapen nemile
octnul se tváří v tvář dřepící přesile.

\sloka
Tak na tom palouku pod smrčky bez šišek
omdlelo v tu ránu na třicet jeptišek,
na VB dlouho pak zkoumán byl Šulista,
zda není úchylný deviant-sadista.

\ref
Na pláže...
+ tam se všechno ukáže.
